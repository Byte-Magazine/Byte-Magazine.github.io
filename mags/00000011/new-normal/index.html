<!doctype html>
<html lang="fa" dir="rtl" class="docs-wrapper plugin-docs plugin-id-mags docs-version-current docs-doc-page docs-doc-id-00000011/new-normal/index" data-has-hydrated="false">
<head>
<meta charset="UTF-8">
<meta name="generator" content="Docusaurus v3.8.1">
<title data-rh="true">یک نرمال جدید: هدایت استارتاپ در دوران جنگ | نشریه‌ی علمی فرهنگی بایت</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://byte-mag.ir/img/social-card.png"><meta data-rh="true" name="twitter:image" content="https://byte-mag.ir/img/social-card.png"><meta data-rh="true" property="og:url" content="https://byte-mag.ir/mags/00000011/new-normal/"><meta data-rh="true" property="og:locale" content="fa"><meta data-rh="true" name="docusaurus_locale" content="fa"><meta data-rh="true" name="docsearch:language" content="fa"><meta data-rh="true" name="docusaurus_version" content="current"><meta data-rh="true" name="docusaurus_tag" content="docs-mags-current"><meta data-rh="true" name="docsearch:version" content="current"><meta data-rh="true" name="docsearch:docusaurus_tag" content="docs-mags-current"><meta data-rh="true" property="og:title" content="یک نرمال جدید: هدایت استارتاپ در دوران جنگ | نشریه‌ی علمی فرهنگی بایت"><meta data-rh="true" name="description" content="تجربه مدیریت استارتاپ در شرایط جنگ: درس‌های مدیریت بحران و تاب‌آوری کسب‌وکار"><meta data-rh="true" property="og:description" content="تجربه مدیریت استارتاپ در شرایط جنگ: درس‌های مدیریت بحران و تاب‌آوری کسب‌وکار"><link data-rh="true" rel="icon" href="/img/favicon.ico"><link data-rh="true" rel="canonical" href="https://byte-mag.ir/mags/00000011/new-normal/"><link data-rh="true" rel="alternate" href="https://byte-mag.ir/mags/00000011/new-normal/" hreflang="fa"><link data-rh="true" rel="alternate" href="https://byte-mag.ir/mags/00000011/new-normal/" hreflang="x-default"><script data-rh="true" type="application/ld+json">{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"00000011 (8 نوشته)","item":"https://byte-mag.ir/mags/00000011"},{"@type":"ListItem","position":2,"name":"یک نرمال جدید: هدایت استارتاپ در دوران جنگ","item":"https://byte-mag.ir/mags/00000011/new-normal/"}]}</script><link rel="alternate" type="application/rss+xml" href="/blog/rss.xml" title="نشریه‌ی علمی فرهنگی بایت RSS Feed">
<link rel="alternate" type="application/atom+xml" href="/blog/atom.xml" title="نشریه‌ی علمی فرهنگی بایت Atom Feed">





<link rel="stylesheet" href="https://cdn.jsdelivr.net/npm/katex@0.13.24/dist/katex.min.css" integrity="sha384-odtC+0UGzzFL/6PNoE8rX/SPcQDXBJ+uRepguP4QkPCm2LBxH3FA3y+fKSiJ+AmM" crossorigin="anonymous"><link rel="stylesheet" href="/assets/css/styles.48caaf13.css">
<script src="/assets/js/runtime~main.2604ea64.js" defer="defer"></script>
<script src="/assets/js/main.05477d58.js" defer="defer"></script>
</head>
<body class="navigation-with-keyboard">
<svg xmlns="http://www.w3.org/2000/svg" style="display: none;"><defs>
<symbol id="theme-svg-external-link" viewBox="0 0 24 24"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"/></symbol>
</defs></svg>
<script>!function(){var t="dark";var e=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();document.documentElement.setAttribute("data-theme",e||t),document.documentElement.setAttribute("data-theme-choice",e||t)}(),function(){try{const c=new URLSearchParams(window.location.search).entries();for(var[t,e]of c)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}()</script><div id="__docusaurus"><link rel="preload" as="image" href="/img/logo.svg"><link rel="preload" as="image" href="/img/authors/RomanRodomansky.png"><div role="region" aria-label="پرش به مطلب اصلی"><a class="skipToContent_fXgn" href="#__docusaurus_skipToContent_fallback">پرش به مطلب اصلی</a></div><nav aria-label="صفحه اصلی" class="theme-layout-navbar navbar navbar--fixed-top navbar--dark"><div class="navbar__inner"><div class="theme-layout-navbar-left navbar__items"><button aria-label="باز و بست منو" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/"><div class="navbar__logo"><img src="/img/logo.svg" alt="logo" class="themedComponent_mlkZ themedComponent--light_NVdE"><img src="/img/logo.svg" alt="logo" class="themedComponent_mlkZ themedComponent--dark_xIcU"></div><b class="navbar__title text--truncate">نشریه‌ی علمی فرهنگی بایت</b></a><a class="navbar__item navbar__link" href="/mags/intro">آرشیو نشریه</a><a href="#" class="navbar__item navbar__link">وبلاگ (بزودی)</a></div><div class="theme-layout-navbar-right navbar__items navbar__items--right"><a class="navbar__item navbar__link" href="/staff">اعضای مرکزی</a><a class="navbar__item navbar__link" href="/authors">نویسندگان</a><div class="navbarSearchContainer_Bca1"></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="main-wrapper mainWrapper_eExm"><div class="docsWrapper_hBAB"><button aria-label="بازگشت به بالا" class="clean-btn theme-back-to-top-button backToTopButton_sjWU" type="button"></button><div class="docRoot_UBD9"><aside class="theme-doc-sidebar-container docSidebarContainer_YfHR"><div class="sidebarViewport_aRkj"><div class="sidebar_njMd"><nav aria-label="نوار کناری مستندات" class="menu thin-scrollbar menu_SIkG"><ul class="theme-doc-sidebar-menu menu__list"><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/mags/intro">شماره‌های منتشر شده</a></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="menu__link menu__link--sublist" href="/mags/00000001">00000001 (8 نوشته)</a><button aria-label="باز کردن دسته بندی در نوار کناری &#x27;00000001 (8 نوشته)&#x27;" aria-expanded="false" type="button" class="clean-btn menu__caret"></button></div></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="menu__link menu__link--sublist" href="/mags/00000010">00000010 (17 نوشته)</a><button aria-label="باز کردن دسته بندی در نوار کناری &#x27;00000010 (17 نوشته)&#x27;" aria-expanded="false" type="button" class="clean-btn menu__caret"></button></div></li><li class="theme-doc-sidebar-item-category theme-doc-sidebar-item-category-level-1 menu__list-item"><div class="menu__list-item-collapsible"><a class="menu__link menu__link--sublist menu__link--active" href="/mags/00000011">00000011 (8 نوشته)</a><button aria-label="بستن دسته بندی در نوار کناری &#x27;00000011 (8 نوشته)&#x27;" aria-expanded="true" type="button" class="clean-btn menu__caret"></button></div><ul class="menu__list"><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/sarmaghale/">سرمقاله - سایه‌ای که افتاد، نوری که برخاست</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/jale-mogheiat/">جعل موقعیت</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/surviving-on-domestic-internet/">زنده ماندن در اینترنت داخلی!</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/did-you-know/">دانستنی‌ها</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/edge-computing/">سقوط از لبه‌های محاسباتی</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link menu__link--active" aria-current="page" tabindex="0" href="/mags/00000011/new-normal/">یک نرمال جدید: هدایت استارتاپ در دوران جنگ</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/be-yade-yasamin/">به یاد یاسمین</a></li><li class="theme-doc-sidebar-item-link theme-doc-sidebar-item-link-level-2 menu__list-item"><a class="menu__link" tabindex="0" href="/mags/00000011/ba-khodat-mehraban-bash/">با خودت مهربان باش!</a></li></ul></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="menu__link menu__link--sublist" href="/mags/00000100">00000100 (7 نوشته)</a><button aria-label="باز کردن دسته بندی در نوار کناری &#x27;00000100 (7 نوشته)&#x27;" aria-expanded="false" type="button" class="clean-btn menu__caret"></button></div></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="menu__link menu__link--sublist" href="/mags/00000101">00000101 (7 نوشته)</a><button aria-label="باز کردن دسته بندی در نوار کناری &#x27;00000101 (7 نوشته)&#x27;" aria-expanded="false" type="button" class="clean-btn menu__caret"></button></div></li></ul></nav></div></div></aside><main class="docMainContainer_TBSr"><div class="container padding-top--md padding-bottom--lg"><div class="row"><div class="col docItemCol_VOVn"><div class="docItemContainer_Djhp"><article><nav class="theme-doc-breadcrumbs breadcrumbsContainer_Z_bl" aria-label="نشانگر صفحات"><ul class="breadcrumbs"><li class="breadcrumbs__item"><a aria-label="صفحه اصلی" class="breadcrumbs__link" href="/"><svg viewBox="0 0 24 24" class="breadcrumbHomeIcon_YNFT"><path d="M10 19v-5h4v5c0 .55.45 1 1 1h3c.55 0 1-.45 1-1v-7h1.7c.46 0 .68-.57.33-.87L12.67 3.6c-.38-.34-.96-.34-1.34 0l-8.36 7.53c-.34.3-.13.87.33.87H5v7c0 .55.45 1 1 1h3c.55 0 1-.45 1-1z" fill="currentColor"></path></svg></a></li><li class="breadcrumbs__item"><a class="breadcrumbs__link" href="/mags/00000011"><span>00000011 (8 نوشته)</span></a></li><li class="breadcrumbs__item breadcrumbs__item--active"><span class="breadcrumbs__link">یک نرمال جدید: هدایت استارتاپ در دوران جنگ</span></li></ul></nav><div class="tocCollapsible_ETCw theme-doc-toc-mobile tocMobile_ITEo"><button type="button" class="clean-btn tocCollapsibleButton_TO0P">مطالب این صفحه</button></div><div class="theme-doc-markdown markdown"><div class="docAuthors_AnFi margin-bottom--md"><div class="docAuthor_y7l7"><img src="/img/authors/RomanRodomansky.png" alt="Roman Rodomansky" class="docAuthorImg_vlJe"><div><div class="docAuthorName_aSh4">Roman Rodomansky</div><div class="docAuthorTitle_Yp5_">هم‌بنیان‌گذار Relabs</div><div class="docAuthorSocials_M3ba"><a href="https://www.linkedin.com/in/rodomansky/" target="_blank" rel="noopener noreferrer" class="docAuthorSocialLink_trj9"><svg stroke="currentColor" fill="currentColor" stroke-width="0" viewBox="0 0 448 512" height="20" width="20" xmlns="http://www.w3.org/2000/svg"><path d="M416 32H31.9C14.3 32 0 46.5 0 64.3v383.4C0 465.5 14.3 480 31.9 480H416c17.6 0 32-14.5 32-32.3V64.3c0-17.8-14.4-32.3-32-32.3zM135.4 416H69V202.2h66.5V416zm-33.2-243c-21.3 0-38.5-17.3-38.5-38.5S80.9 96 102.2 96c21.2 0 38.5 17.3 38.5 38.5 0 21.3-17.2 38.5-38.5 38.5zm282.1 243h-66.4V312c0-24.8-.5-56.7-34.5-56.7-34.6 0-39.9 27-39.9 54.9V416h-66.4V202.2h63.7v29.2h.9c8.9-16.8 30.6-34.5 62.9-34.5 67.2 0 79.7 44.3 79.7 101.9V416z"></path></svg></a></div></div></div></div><header><h1>یک نرمال جدید: هدایت استارتاپ در دوران جنگ</h1></header>
<p>من و اندرو، شرکت توسعهٔ محصول
<span class="wrapper_CZBo"><span class="text_qqsc"><span><strong>«رلبز»</strong></span></span><span class="tooltip_lI6R undefined">Relabs</span></span>
را در سال ۲۰۱۶ تأسیس کردیم. او مدیرعامل شد و من مدیر ارشد عملیاتی. هر دوی ما قبلاً مهندس بودیم و دغدغه‌‌‌های این کار را می‌‌‌شناختیم و بنابراین شعارمان را «توسط مهند‌‌‌س‌‌‌ها، برای مهندس‌‌‌ها» در نظر گرفتیم. در اوایل فوریهٔ ۲۰۲۲ تصمیم گرفتیم منحصراً بر مهندسی نرم‌‌‌افزار متمرکز شویم و فهرستی متشکل از بیش از ده‌‌‌ها مشتری در اوکراین، آمریکا و اروپا درست کردیم. ۶۷ نیروی تمام‌وقت داشتیم که ۸۰‌ درصد آن‌ها در اوکراین زندگی می‌‌‌کردند و حدود نیمی از آن‌ها خارج از دفاتر مرکزی در
<span class="wrapper_CZBo"><span class="text_qqsc"><span><strong>«لویو»</strong></span></span><span class="tooltip_lI6R undefined">Relabs</span></span>
بودند. درآمد سالانهٔ شرکت ۳.۴ میلیون دلار بود و سالانه ۲۵‌ درصد رشد داشت.</p>
<h2 class="anchor anchorWithStickyNavbar_LWe7" id="یک-نرمال-جدید"> یک نرمال جدید<a href="#یک-نرمال-جدید" class="hash-link" aria-label="لینک مستقیم به  یک نرمال جدید" title="لینک مستقیم به  یک نرمال جدید">​</a></h2>
<p>وقتی در اوایل ژانویه به لویو برگشتم، با همکارم اندرو، تصمیم گرفتیم کار روی یک طرح تداوم کسب‌و‌کار یا
<span class="wrapper_CZBo"><span class="text_qqsc"><span><strong>BCP</strong></span></span><span class="tooltip_lI6R undefined">Business Continuity Plan</span></span>
را شروع کنیم. ما و مدیران هر واحد‌ (توزیع، منابع انسانی، مالی، استخدام و مهندسی) چهار سناریو را خلاصه‌‌‌سازی کردیم که هر کدام بر اساس سطح متفاوتی از حملهٔ روسیه، واکنش اوکراین و ریسک‌‌‌های مرتبط با امنیت، زیرساخت کسب‌و‌کار و محیط بازار طراحی شده بود. سپس تصمیم‌‌‌هایی را طرح‌‌‌ریزی کردیم که به‌واسطهٔ رویدادهای مختلف الزام‌‌‌آور می‌‌‌شدند. به‌عنوان مثال، اگر تعداد نیروهای مسلح روس در مرز بیشتر می‌‌‌شد، باید ارتباط هفتگی با کارکنان و مشتریان را شروع می‌‌‌کردیم و اگر تعدادشان از ۳۰۰‌ هزار نفر فراتر می‌‌‌رفت، باید زیرساخت‌‌‌های مهم
<span class="wrapper_CZBo"><span class="text_qqsc"><span><strong>IT</strong></span></span><span class="tooltip_lI6R undefined">Information Technology</span></span>
را به مکان‌‌‌های امن منتقل می‌‌‌کردیم.</p>
<p>در آن زمان، خیلی‌‌‌ها فکر می‌‌‌کردند ما زیاده‌‌‌روی می‌‌‌کنیم. با این‌که طرح جامع تداوم کسب‌وکار در شرکت‌های بزرگ‌تر عادی است، برای سازمان کوچکی مثل رلبز کمی غیر‌طبیعی به نظر می‌‌‌رسید. اما ما مجبور بودیم احتیاط کنیم. من خودم ذاتاً آدم محتاط و بدبینی هستم، اما در آن شرایط حتی خونسردترین و خوش‌بین‌‌‌ترین فرد بین ما هم خطر را به‌طور جدی حس کرده بود.
برنامه‌ریزی ما وقتی نتیجه داد که در ۲۴ فوریه، حملهٔ روسیه به اوکراین رسماً شروع شد. حدود ۳۰‌ درصد کارکنان را به لهستان و کشورهای دیگر منتقل کرده بودیم؛ بودجه‌‌‌ای برای فعالیت‌‌‌های مرتبط با BCP اختصاص داده بودیم؛ سیاست‌‌‌های منابع انسانی را برای موقعیت‌‌‌های اضطراری -مثل تخلیهٔ محلی- ایجاد کرده بودیم و یک‌سری برنامه‌‌‌های آموزشی -با موضوعات متفاوت، از سلامت روان تا کمک‌‌‌های اولیه و مدیریت در شرایط بحرانی- را اجرایی کردیم تا کارکنان‌مان احساس آمادگی کامل داشته باشند.</p>
<p>در نتیجه، با این‌که عملکردمان بلافاصله بعد از شروع حمله افت کرد، اما تنها چند هفتهٔ بعد، به ۹۰‌ درصد خروجی معمول‌مان رسیدیم. امیدوارم درس‌‌‌هایی که در مورد اهمیت برنامه‌‌‌ریزی سناریومحور، انعطاف‌‌‌پذیری، تصمیم‌گیری و هدایت مشتریان و کارکنان در شرایط ابهام یاد گرفتیم، برای رهبران سازمانی در دیگر نقاط دنیا در مواجهه با هر بحرانی، مفید باشند.</p>
<h2 class="anchor anchorWithStickyNavbar_LWe7" id="شروع-جنگ">شروع جنگ<a href="#شروع-جنگ" class="hash-link" aria-label="لینک مستقیم به شروع جنگ" title="لینک مستقیم به شروع جنگ">​</a></h2>
<p>ساعت ۵ صبح با تماسی از طرف خانواده‌‌‌ام بیدار شدم؛ جنگ شروع شد. ما روز اول از شهر خارج شدیم؛ برخی دیگر از دوستان و همکاران‌مان هم از شهر فرار کردند؛ اما خیلی‌‌‌ها هم ماندند.
توصیف احساسی که در آن روز داشتیم، سخت است. با وجود پیش‌بینی‌‌‌ها و آمادگی‌‌‌ها، این اتفاق واقعی به نظر نمی‌‌‌رسید. انگار در خواب یا در یک فیلم اکشن که پایان نداشت به سر می‌‌‌بردیم. سردرگمی و ناباوری در نهایت جای خودشان را به ترس، ناامیدی و عصبانیت دادند؛ چون هر چیزی که برایمان عزیز بود، امکان خراب شدن داشت. اما همزمان، همهٔ ما در اوکراین مصمم بودیم هر کاری که می‌توانیم برای حفاظت از خانواده، دوستان و کسب‌و‌کارهایمان انجام دهیم. تیم رهبری رلبز می‌‌‌دانست که باید تا حد ممکن آرام و حواس‌‌‌جمع باشد تا طرحی را که درست کرده بودیم، اجرایی کنیم و در این بحران از کارکنان حمایت کنیم.</p>
<p>امکان ساعات کاری انعطاف‌‌‌پذیر، کار پاره‌وقت یا مرخصی‌‌‌های اضطراری را فراهم کرده بودیم و از کارکنان حمایت مالی و معنوی می‌‌‌کردیم تا تغییر مکان دهند. در روز ۲۸ فوریه، اولین جلسهٔ مجازی همگانی بعد از حمله را برگزار کردیم.</p>
<p>هر کدام از یک جا متصل شده بودند: یک عده در جاده، یک عده در دیگر کشورهای اروپایی و یک عده از زیرزمین خانه‌‌‌هایشان. خوشبختانه، BCP ما دقیقاً خلاصه‌‌‌وار گفته بود چه کار باید بکنیم و توضیح آن برای تیم آسان بود. به‌دنبال سیاست‌‌‌های منابع انسانی که ایجاد کرده بودیم، مجوز کار پاره وقت یا کار منعطف در مدت طولانی‌‌‌تر داده شد. به همۀ مشتریان ایمیل زدیم و توضیح دادیم که ممکن است گاهی به توسعه‌‌‌دهندگان شرکت دسترسی نداشته باشند یا تماس با آن‌ها غیر‌قابل‌پیش‌بینی باشد. به‌جای آن، سیستم پشتیبانی از مشتریان را به‌صورت ۲۴ساعته فعال کردیم؛ هشت پرسنل ما که خارج از اوکراین زندگی می‌‌‌کردند، مسئول آن بودند تا پشتیبانی فنی سریع را به هر کسی که نیاز اضطراری داشت، ارائه کنند. همچنین بودجه‌‌‌ای برای ژنراتور برق و وای‌فای استارلینک اختصاص دادیم تا وقتی روسیه به زیرساخت‌‌‌ها حمله کرد، همهٔ کارکنان ما برق و اینترنت داشته باشند.</p>
<p>شاید به‌خاطر این‌که از هفته‌‌‌ها قبل از شروع حملهٔ روسیه، به‌صورت روتین طرح‌‌‌های احتمالی را به‌‌‌روزرسانی می‌‌‌کردیم و در مورد آن‌ها با مشتریان ارتباط برقرار می‌‌‌کردیم، بعد از آن شاهد درک و حمایت کاملی از طرف آن‌ها بودیم.</p>
<p>فروش در داخل خود اوکراین، به‌خاطر اختلالات کسب‌و‌کار به میزان قابل‌توجهی کندتر از معمول شده بود و مجبور بودیم هزینه‌‌‌ها را کاهش دهیم. به‌جای تعدیل نیرو، افزایش حقوق‌‌‌ها را محدود کردیم و از برخی مشتریان خواستیم پیش‌‌‌پرداخت داشته باشند؛ و با این‌که برخی مشتریان بین‌المللی ما در ابتدا برای بستن قرارداد مردد بودند و می‌‌‌خواستند ببینند نتیجهٔ زودهنگام جنگ چه می‌شود، BCP ما به آن‌ها کمک کرد بر این ترس‌شان غلبه کنند.</p>
<p>تابستان که شد، جریان درآمدی ما به ثبات رسید و تیم مدیریتی ما جلسات تعیین استراتژی‌‌‌ با نگاه رو به جلو -به جای مدیریت بحران- را شروع کرد. با وجود این‌که جنگ ادامه پیدا کرده بود، به دنبال رشد مستمر بودیم و بنابراین بیشتر در برنامه‌‌‌های توسعه و یادگیری سرمایه‌گذاری کردیم و یک طرح تحول داخلی را برای انجام عملیات به زبان انگلیسی تکمیل کردیم، چون بخشی از استراتژی بلندمدت ما برای بین‌المللی‌‌‌تر شدن بود. همچنین، پاییز همان سال BCP خود را بازبینی کردیم و توانستیم شرکت را بهتر با شرایط وفق دهیم.</p>
<h2 class="anchor anchorWithStickyNavbar_LWe7" id="درسهای-مدیریتی">درس‌‌‌های مدیریتی<a href="#درسهای-مدیریتی" class="hash-link" aria-label="لینک مستقیم به درس‌‌‌های مدیریتی" title="لینک مستقیم به درس‌‌‌های مدیریتی">​</a></h2>
<p>جنگ هنوز تمام نشده و من و تیمم در بطن این بحران، در حال یادگیری هستیم. اما چهار عامل کلیدی، تاکنون به رویکرد ما کمک کرده و می‌توانند برای دیگر رهبران کسب‌و‌کار که با ریسک‌‌‌ها و بحران‌های مشابهی مواجهند، مفید باشند.</p>
<h3 class="anchor anchorWithStickyNavbar_LWe7" id="برنامهریزی-سناریومحور">برنامه‌‌‌ریزی سناریو‌محور<a href="#برنامهریزی-سناریومحور" class="hash-link" aria-label="لینک مستقیم به برنامه‌‌‌ریزی سناریو‌محور" title="لینک مستقیم به برنامه‌‌‌ریزی سناریو‌محور">​</a></h3>
<p>در طول یک سال گذشته، اول از همه یاد گرفتم همیشه باید برای بدترین‌‌‌ها آماده بود و این خیلی مهم است. وقتی BCP را آماده می‌‌‌کردیم، فکر نمی‌‌‌کردیم یک جنگ تمام‌عیار در انتظارمان باشد، اما باز هم سؤالاتی را مثل «اگر کارکنان به‌سرعت مجبور به تغییر مکان شوند، چه اتفاقی می‌‌‌افتد؟ اگر برق قطع شود، چه می‌شود؟ اگر بمباران‌‌‌ها لویو را غیرقابل‌سکونت کنند، چه؟» برای خودمان مطرح می‌‌‌کردیم. بعد برنامه‌‌‌های پیش‌بینی‌نشده را توسعه دادیم و جلسات و آموزش‌‌‌های آگاهی‌‌‌دهنده برگزار کردیم. به‌عنوان مثال، برای مقابله با ریسک حملات سایبری، اقداماتی انجام دادیم تا از داده‌‌‌های مشتریان و از سیستم‌های ابری خودمان محافظت کنیم.</p>
<p>برای مقابله با ریسک‌‌‌های مرتبط با استخدام و حفظ نیروها، بودجهٔ اضافه‌‌‌ای را برای دستمزدها در نظر گرفتیم، روی حمایت از سلامت روان کارکنان و جلوگیری از فرسودگی آن‌ها سرمایه‌گذاری کردیم و استخدام‌‌‌های بین‌المللی را توسعه دادیم.</p>
<p>پیش‌بینی کردن همهٔ سناریوها غیرممکن است و منابعی که برای کاهش ریسک‌‌‌ها صرف می‌‌‌کنید، باید متناسب با احتمال وقوع و مقیاس آن‌ها باشد. من همچنان نگران رویدادهای غیرمحتمل مثل جنگ هسته‌‌‌ای، فروپاشی کامل اقتصاد اوکراین یا نیاز به انتقال کل تیم به یک کشور دیگر هستم. رهبران کسب‌و‌کار با در نظر گرفتن سناریوهای متعدد -از محتمل‌‌‌ترین تا غیرمحتمل‌‌‌ترین- و آماده شدن برای هر کدام از آن‌ها به‌طوری که واقعاً ممکن است اتفاق بیفتند، می‌توانند حتی در بدترین شرایط، خودشان را در موقعیت موفقیت قرار دهند.</p>
<h3 class="anchor anchorWithStickyNavbar_LWe7" id="انعطافپذیری">انعطاف‌‌‌پذیری<a href="#انعطافپذیری" class="hash-link" aria-label="لینک مستقیم به انعطاف‌‌‌پذیری" title="لینک مستقیم به انعطاف‌‌‌پذیری">​</a></h3>
<p>مطمئناً، برنامه‌‌‌ریزی سناریو‌محور مؤثر، به ذهنیتی نیاز دارد که به‌اندازهٔ کافی منعطف باشد تا در نهایت با هر چیزی سازگار شود.</p>
<p>به‌عنوان مثال، در اوایل سال ۲۰۲۲، ما هدف رشد  درصدی برای هر سال تعیین کرده بودیم. بعد از حملهٔ روسیه، تصمیم گرفتیم این هدف را موقتاً تعلیق کنیم و بر وفق دادن کسب‌و‌کارمان با واقعیت جدید متمرکز شویم.</p>
<p>همچنین استراتژی استخدام را تغییر دادیم تا نسبت به برنامه‌‌‌ریزی اولیه، افراد بیشتری را در سطح بین‌المللی جذب کنیم. ساعات کاری انعطاف‌‌‌پذیر را در کل سازمان عادی‌‌‌سازی کردیم؛ از تیم مدیریتی گرفته تا کارکنان سطوح پایین‌‌‌تر. آمادگی داشتیم تصمیم‌‌‌های فنی و راهبردی خود را در هر زمانی بازبینی کنیم و هر وقت لازم بود، خودمان را با شرایط جدید وفق دهیم.</p>
<h3 class="anchor anchorWithStickyNavbar_LWe7" id="قاطعیت">قاطعیت<a href="#قاطعیت" class="hash-link" aria-label="لینک مستقیم به قاطعیت" title="لینک مستقیم به قاطعیت">​</a></h3>
<p>تصمیمی که امروز گرفته نشود، فردا دو برابر هزینه خواهد داشت. جنگ، من و تیمم را مجبور کرد تصمیم‌‌‌های سخت بی‌شماری بگیریم و من یاد گرفتم این تصمیم‌‌‌ها را به تأخیر نیندازم. گاهی اوقات، هزینه‌‌‌ٔ به تأخیر انداختن کارها جبران‌‌‌ناپذیر است؛ کسانی که قبل از هدف قرار گرفتن زیرساخت‌‌‌های برق، ژنراتور خریداری کرده بودند، یک‌سوم کمتر از کسانی که یک یا دو ماه صبر کرده بودند، پول پرداخت کردند. به‌محض این‌که جنگ شروع شد، یک تصمیم سخت و غیرعادی گرفتیم تا حقوق‌‌‌ها را ثابت نگه داریم. اگر این کار را نمی‌‌‌کردیم، برای سرمایه‌گذاری در ژنراتورها، تغییر مکان کارکنان و هزینه‌‌‌های دیگر، پول کم می‌‌‌آوردیم.</p>
<p>به‌طور معمول، تصمیم‌گیری طبق نظر اکثریت، یک کار فانتزی برای زمان صلح است. در بحران‌ها، رهبران کسب‌و‌کار باید از مشارکت و همکاری دیگران استقبال کنند، اما در نهایت مجبورند خودشان گزینهٔ درست را برای تیم و برای کل کسب‌و‌کار انتخاب کنند و به آن پایبند باشند.</p>
<h3 class="anchor anchorWithStickyNavbar_LWe7" id="حمایت-در-شرایط-ابهام">حمایت در شرایط ابهام<a href="#حمایت-در-شرایط-ابهام" class="hash-link" aria-label="لینک مستقیم به حمایت در شرایط ابهام" title="لینک مستقیم به حمایت در شرایط ابهام">​</a></h3>
<p>در نهایت، وظیفهٔ اصلی رهبری سازمانی، حمایت از مشتریان و کارکنان است؛ حتی اگر در شرایطی باشد که خودش دچار ترس و ابهام شده‌است. این موضوع با یادآوری
<span class="wrapper_CZBo"><span class="text_qqsc"><span><strong>هرم نیازهای مازلو</strong></span></span><span class="tooltip_lI6R undefined">Maslow’s Hierarchy of Needs</span></span>
شروع می‌شود: در پایین هرم، احساس امنیت بعد از نیازهای روانی می‌‌‌آید. وقتی جنگ شروع شد، من و تیمم منحصراً بر آن متمرکز شدیم.</p>
<p>در این شرایط سخت، هم‌دلی و هوش هیجانی نیز برای اعتمادآفرینی و تضمین روابط بلندمدت، ضرورت بیشتری پیدا می‌کند. بنابراین، به‌جای این‌که فکر کنم کارکنان یا مشتریان من همان شرایطی را دارند که من هم دارم، سعی می‌‌‌کنم تجربیات، چالش‌‌‌ها و چشم‌‌‌اندازهای آن‌ها را جداگانه بدانم.</p>
<p>علاوه‌بر این‌ها، ابهام جنگ می‌تواند به استرس، ترس و تعهد نداشتن منجر شود. رهبران سازمانی می‌توانند با کمک به حل درگیری‌‌‌های داخلی، داشتن ارتباطات شفاف و هم‌زمان، اجتناب از هراس‌‌‌افکنی غیرضروری و انجام اقداماتی برای حفظ انگیزهٔ کارکنان، با این ریسک‌‌‌ها مقابله کنند.</p>
<h2 class="anchor anchorWithStickyNavbar_LWe7" id="جمعبندی">جمع‌بندی<a href="#جمعبندی" class="hash-link" aria-label="لینک مستقیم به جمع‌بندی" title="لینک مستقیم به جمع‌بندی">​</a></h2>
<p>برای رهبر یک سازمان بودن، هنوز چیزهای زیادی مانده که باید یاد بگیرم. اما اگر چیزی هم نباشد، سعی می‌‌‌کنم کارهایی انجام دهم که بتوانم هر روز به آن‌ها افتخار کنم؛ از تربیت کارآفرینان جوان در جوامع استارتاپی محلی گرفته تا سازمان‌دهی رویدادهای خیریه. اگر بخواهم از تجربه‌‌‌ام در دوران پاندمی و جنگ بگویم، فکر می‌‌‌کنم سه ماه طول می‌‌‌کشد تا یک کسب‌و‌کار بتواند خودش را با شرایط جدیدی که قبلاً به آن فکر نمی‌‌‌کرده، تطبیق دهد.</p>
<blockquote>
<p><a href="https://donya-e-eqtesad.com/%D8%A8%D8%AE%D8%B4-%D9%85%D8%AF%DB%8C%D8%B1%D8%A7%D9%86-24/3978929-%D9%87%D8%AF%D8%A7%DB%8C%D8%AA-%D8%A7%D8%B3%D8%AA%D8%A7%D8%B1%D8%AA-%D8%A2%D9%BE-%D8%AF%D8%B1-%D8%AF%D9%88%D8%B1%D8%A7%D9%86-%D8%AC%D9%86%DA%AF" target="_blank" rel="noopener noreferrer">منبع ۱</a>
<a href="https://hbr.org/2023/07/a-cofounder-of-ralabs-on-leading-a-ukrainian-start-up-through-a-year-of-war" target="_blank" rel="noopener noreferrer">منبع ۲</a></p>
</blockquote></div><footer class="theme-doc-footer docusaurus-mt-lg"><div class="row margin-top--sm theme-doc-footer-tags-row"><div class="col"><b>برچسب‌ها:</b><ul class="tags_jXut padding--none margin-left--sm"><li class="tag_QGVx"><a rel="tag" class="tag_zVej tagRegular_sFm0" href="/mags/tags/startup">Startup</a></li><li class="tag_QGVx"><a rel="tag" class="tag_zVej tagRegular_sFm0" href="/mags/tags/leadership">Leadership</a></li></ul></div></div><br><div style="border-top:2px solid #ccc;padding-top:20px;margin-top:10px" class="giscus-container"></div></footer></article><nav class="docusaurus-mt-lg pagination-nav" aria-label="صفحات مستندات"><a class="pagination-nav__link pagination-nav__link--prev" href="/mags/00000011/edge-computing/"><div class="pagination-nav__sublabel">قبلی</div><div class="pagination-nav__label">سقوط از لبه‌های محاسباتی</div></a><a class="pagination-nav__link pagination-nav__link--next" href="/mags/00000011/be-yade-yasamin/"><div class="pagination-nav__sublabel">بعدی</div><div class="pagination-nav__label">به یاد یاسمین</div></a></nav></div></div><div class="col col--3"><div class="tableOfContents_bqdL thin-scrollbar theme-doc-toc-desktop"><ul class="table-of-contents table-of-contents__left-border"><li><a href="#یک-نرمال-جدید" class="table-of-contents__link toc-highlight">یک نرمال جدید</a></li><li><a href="#شروع-جنگ" class="table-of-contents__link toc-highlight">شروع جنگ</a></li><li><a href="#درسهای-مدیریتی" class="table-of-contents__link toc-highlight">درس‌‌‌های مدیریتی</a><ul><li><a href="#برنامهریزی-سناریومحور" class="table-of-contents__link toc-highlight">برنامه‌‌‌ریزی سناریو‌محور</a></li><li><a href="#انعطافپذیری" class="table-of-contents__link toc-highlight">انعطاف‌‌‌پذیری</a></li><li><a href="#قاطعیت" class="table-of-contents__link toc-highlight">قاطعیت</a></li><li><a href="#حمایت-در-شرایط-ابهام" class="table-of-contents__link toc-highlight">حمایت در شرایط ابهام</a></li></ul></li><li><a href="#جمعبندی" class="table-of-contents__link toc-highlight">جمع‌بندی</a></li></ul></div></div></div></div></main></div></div></div><footer class="footer_d1NW" role="contentinfo"><div class="topRow_Kw87"><div><h3 class="title_R8t4">ارتباط با ما</h3><div class="contactLinks_Ri0r"><a class="link_scak" href="mailto:bytepublication@gmail.com"><svg stroke="currentColor" fill="currentColor" stroke-width="0" viewBox="0 0 24 24" height="1em" width="1em" xmlns="http://www.w3.org/2000/svg"><path fill="none" d="M0 0h24v24H0z"></path><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4-8 5-8-5V6l8 5 8-5v2z"></path></svg><span>bytepublication@gmail.com</span></a><a class="link_scak" href="https://docs.google.com/forms/d/e/1FAIpQLSfjtbcWu6cLSklvKAXpqJ0P0tm4yis5t9VN_C0PsCptgpDAxQ/viewform" target="_blank" rel="noopener noreferrer" style="flex-direction:row-reverse"><svg stroke="currentColor" fill="currentColor" stroke-width="0" viewBox="0 0 384 512" height="1em" width="1em" xmlns="http://www.w3.org/2000/svg"><path d="M336 64h-80c0-35.3-28.7-64-64-64s-64 28.7-64 64H48C21.5 64 0 85.5 0 112v352c0 26.5 21.5 48 48 48h288c26.5 0 48-21.5 48-48V112c0-26.5-21.5-48-48-48zM192 40c13.3 0 24 10.7 24 24s-10.7 24-24 24-24-10.7-24-24 10.7-24 24-24zm144 418c0 3.3-2.7 6-6 6H54c-3.3 0-6-2.7-6-6V118c0-3.3 2.7-6 6-6h42v36c0 6.6 5.4 12 12 12h168c6.6 0 12-5.4 12-12v-36h42c3.3 0 6 2.7 6 6z"></path></svg><span>عضویت در نشریه</span></a></div></div><div><h3 class="title_R8t4">ما را دنبال کنید</h3><div class="socialLinks_R943"><a class="link_scak" href="https://t.me/byte_mag" target="_blank" rel="noopener noreferrer"><svg stroke="currentColor" fill="currentColor" stroke-width="0" viewBox="0 0 496 512" height="1em" width="1em" xmlns="http://www.w3.org/2000/svg"><path d="M248 8C111 8 0 119 0 256s111 248 248 248 248-111 248-248S385 8 248 8zm121.8 169.9l-40.7 191.8c-3 13.6-11.1 16.9-22.4 10.5l-62-45.7-29.9 28.8c-3.3 3.3-6.1 6.1-12.5 6.1l4.4-63.1 114.9-103.8c5-4.4-1.1-6.9-7.7-2.5l-142 89.4-61.2-19.1c-13.3-4.2-13.6-13.3 2.8-19.7l239.1-92.2c11.1-4 20.8 2.7 17.2 19.5z"></path></svg><span>Telegram</span></a><a class="link_scak" href="https://github.com/Byte-Magazine" target="_blank" rel="noopener noreferrer"><svg stroke="currentColor" fill="currentColor" stroke-width="0" viewBox="0 0 496 512" height="1em" width="1em" xmlns="http://www.w3.org/2000/svg"><path d="M165.9 397.4c0 2-2.3 3.6-5.2 3.6-3.3.3-5.6-1.3-5.6-3.6 0-2 2.3-3.6 5.2-3.6 3-.3 5.6 1.3 5.6 3.6zm-31.1-4.5c-.7 2 1.3 4.3 4.3 4.9 2.6 1 5.6 0 6.2-2s-1.3-4.3-4.3-5.2c-2.6-.7-5.5.3-6.2 2.3zm44.2-1.7c-2.9.7-4.9 2.6-4.6 4.9.3 2 2.9 3.3 5.9 2.6 2.9-.7 4.9-2.6 4.6-4.6-.3-1.9-3-3.2-5.9-2.9zM244.8 8C106.1 8 0 113.3 0 252c0 110.9 69.8 205.8 169.5 239.2 12.8 2.3 17.3-5.6 17.3-12.1 0-6.2-.3-40.4-.3-61.4 0 0-70 15-84.7-29.8 0 0-11.4-29.1-27.8-36.6 0 0-22.9-15.7 1.6-15.4 0 0 24.9 2 38.6 25.8 21.9 38.6 58.6 27.5 72.9 20.9 2.3-16 8.8-27.1 16-33.7-55.9-6.2-112.3-14.3-112.3-110.5 0-27.5 7.6-41.3 23.6-58.9-2.6-6.5-11.1-33.3 2.6-67.9 20.9-6.5 69 27 69 27 20-5.6 41.5-8.5 62.8-8.5s42.8 2.9 62.8 8.5c0 0 48.1-33.6 69-27 13.7 34.7 5.2 61.4 2.6 67.9 16 17.7 25.8 31.5 25.8 58.9 0 96.5-58.9 104.2-114.8 110.5 9.2 7.9 17 22.9 17 46.4 0 33.7-.3 75.4-.3 83.6 0 6.5 4.6 14.4 17.3 12.1C428.2 457.8 496 362.9 496 252 496 113.3 383.5 8 244.8 8zM97.2 352.9c-1.3 1-1 3.3.7 5.2 1.6 1.6 3.9 2.3 5.2 1 1.3-1 1-3.3-.7-5.2-1.6-1.6-3.9-2.3-5.2-1zm-10.8-8.1c-.7 1.3.3 2.9 2.3 3.9 1.6 1 3.6.7 4.3-.7.7-1.3-.3-2.9-2.3-3.9-2-.6-3.6-.3-4.3.7zm32.4 35.6c-1.6 1.3-1 4.3 1.3 6.2 2.3 2.3 5.2 2.6 6.5 1 1.3-1.3.7-4.3-1.3-6.2-2.2-2.3-5.2-2.6-6.5-1zm-11.4-14.7c-1.6 1-1.6 3.6 0 5.9 1.6 2.3 4.3 3.3 5.6 2.3 1.6-1.3 1.6-3.9 0-6.2-1.4-2.3-4-3.3-5.6-2z"></path></svg><span>GitHub</span></a><a class="link_scak" href="https://www.linkedin.com/company/byte-publication/" target="_blank" rel="noopener noreferrer"><svg stroke="currentColor" fill="currentColor" stroke-width="0" viewBox="0 0 448 512" height="1em" width="1em" xmlns="http://www.w3.org/2000/svg"><path d="M416 32H31.9C14.3 32 0 46.5 0 64.3v383.4C0 465.5 14.3 480 31.9 480H416c17.6 0 32-14.5 32-32.3V64.3c0-17.8-14.4-32.3-32-32.3zM135.4 416H69V202.2h66.5V416zm-33.2-243c-21.3 0-38.5-17.3-38.5-38.5S80.9 96 102.2 96c21.2 0 38.5 17.3 38.5 38.5 0 21.3-17.2 38.5-38.5 38.5zm282.1 243h-66.4V312c0-24.8-.5-56.7-34.5-56.7-34.6 0-39.9 27-39.9 54.9V416h-66.4V202.2h63.7v29.2h.9c8.9-16.8 30.6-34.5 62.9-34.5 67.2 0 79.7 44.3 79.7 101.9V416z"></path></svg><span>LinkedIn</span></a><a class="link_scak" href="https://twitter.com/BytePublication" target="_blank" rel="noopener noreferrer"><svg stroke="currentColor" fill="currentColor" stroke-width="0" viewBox="0 0 512 512" height="1em" width="1em" xmlns="http://www.w3.org/2000/svg"><path d="M459.37 151.716c.325 4.548.325 9.097.325 13.645 0 138.72-105.583 298.558-298.558 298.558-59.452 0-114.68-17.219-161.137-47.106 8.447.974 16.568 1.299 25.34 1.299 49.055 0 94.213-16.568 130.274-44.832-46.132-.975-84.792-31.188-98.112-72.772 6.498.974 12.995 1.624 19.818 1.624 9.421 0 18.843-1.3 27.614-3.573-48.081-9.747-84.143-51.98-84.143-102.985v-1.299c13.969 7.797 30.214 12.67 47.431 13.319-28.264-18.843-46.781-51.005-46.781-87.391 0-19.492 5.197-37.36 14.294-52.954 51.655 63.675 129.3 105.258 216.365 109.807-1.624-7.797-2.599-15.918-2.599-24.04 0-57.828 46.782-104.934 104.934-104.934 30.213 0 57.502 12.67 76.67 33.137 23.715-4.548 46.456-13.32 66.599-25.34-7.798 24.366-24.366 44.833-46.132 57.827 21.117-2.273 41.584-8.122 60.426-16.243-14.292 20.791-32.161 39.308-52.628 54.253z"></path></svg><span>Twitter</span></a></div></div></div><div class="divider_NBTE"></div><div class="copy_kvc_">© نشریه‌ی علمی فرهنگی بایت - دانشکده مهندسی کامپیوتر - دانشگاه صنعتی شریف</div></footer></div>
</body>
</html>